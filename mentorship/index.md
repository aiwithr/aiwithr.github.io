---
layout: article
title: "ডেটা-অ্যানালাইটিক্স নিয়ে সবার জন্য 'এক্সক্লুসিভ' মেন্টরশীপ"
date: 2022-01-11T13:57:25-04:00
modified: 2022-01-01T16:21:57-04:00
excerpt:
tags: []
image:
  feature:
  teaser:
  thumb:
share: false
---

{% include toc.html %}

## ৩২ ঘন্টা (৩ মাসের) নন-প্রোগ্রামারদের মেন্টরশীপ

![সব বই](https://raw.githubusercontent.com/aiwithr/aibook/main/assets/images/aibook2.jpg)
<div class="badges">
	<span class="badge">আর প্রোগ্রামিং</span>
	<span class="badge info">পাইথন প্রোগ্রামিং</span>
	<span class="badge warning">ডেটা-অ্যানালাইটিক্স</span>
	<span class="badge danger">বিজনেস অ্যানালাইটিক্স</span>
	<span class="badge success">ডেটা সাইন্সের রাস্তায়</span>
</div>

কয়েক দশক আগে পৃথিবীর সব বিলিয়ন ডলার কোম্পানি ছিল এনার্জি/পাওয়ার কোম্পানিগুলো। ব্রিটিশ পেট্রোলিয়াম, জেনারেল ইলেকট্রিক, শেল, -- কারণ, তখন তেল চালাতো বিশ্ব। এখন বিশ্ব চালায় ডেটা। যার কাছে বেশি ডেটা, সেই চালাচ্ছে পৃথিবী। ডেটা থেকে প্রজ্ঞা নিয়ে দুনিয়া দাপাচ্ছে গুগল, ফেসবুক, আমাজন, আলিবাবা, নেটফ্লিক্সের মতো ডেটা ড্রিভেন কোম্পানি। এই কোভিডের সময়েও। ডেটার কমতি নেই, যখন অন্য বিজনেসগুলো বিপদে পড়ছেন।

ফিরে আসি, বাংলাদেশে। অনেক কোম্পানি'র ম্যানেজমেন্ট কথা বলেন আমার সাথে। বিশেষ করে, ডেটা অ্যানালাইসিস নিয়ে। এর অর্থ হচ্ছে, তৈরি হচ্ছে আমাদের বাজারও। একটু সময় লাগছে, এই যা। সবাই ডেটা থেকে জ্ঞান নিতে চাইছেন।

## ৯৫ জনের মেন্টরশীপ, গুগল মিট + স্ল্যাক অ্যাপ

<div class="badges">
	<span class="badge info">১ম ব্যাচ: ২২ ফেব্রুয়ারি, ২০২২ - ২০ এপ্রিল, ২০২২</span>	
</div>

এখানে "সবাই" মানে "নন-প্রোগ্রামারদের জন্য" ব্যাপারটার অর্থ হচ্ছে সবাই (সিএসই/নন-সিএসই) আবেদন করতে পারবেন। এখানে ২২ তারিখ অথবা ৯৫ জন (যেটা আগে হয়) ভর্তি হলেই শুরু করা যাবে। শুরুর ব্যাচ ৯৫ জন - যাতে আপনাদের সাহায্যে ৫০টা সার্টিফিকেশন আনা যায় ৪ মাসে।

আমার অভিজ্ঞতা বলে ডেটা থেকে প্যাটার্ন অ্যানালাইসিসে ছাত্রীরা কিছুটা এগিয়ে আছেন। আমার হাতের ডেটা বলছে - মেয়েরা ডেটা অ্যানালিস্ট হিসেবে ভালো করছেন বিশ্বব্যাপী। আমার স্ত্রী ব্যাংকিং সেক্টরে আছেন ২০ বছর ধরে। আমি দেখেছি কাছে থেকে। মহিলারা বোঝেন ভালো - ডাটার ভেতরের গল্প। 

## এ যুগের প্রশিক্ষণ, ডেটা ড্রিভেন সমাজের জন্য

> Recipes tell you nothing. Learning techniques is the key.
>
> — Tom Colicchio

পেশাগত কারণে প্রচুর প্রশিক্ষণের (৭৫+) মুখোমুখি হতে হয়েছে আমাকে। প্রযুক্তিগত উৎকর্ষের একটা অংশে অনলাইন প্ল্যাটফর্মগুলো (লার্নিং ম্যানেজমেন্ট সিস্টেম) নিয়ে প্রচুর রিসার্চ করতে হয়েছে গত এক দশক ধরে। এবারের ঘটনা একদম মাথা খারাপ করার মতো।

সামনে বেশিরভাগ কাজ ডেটার। গুগল বলছে ডেটা নির্ভর চার বছরের ডিগ্রীর জায়গায় ৬-১২ মাসের নতুন সার্টিফিকেশন তৈরি করে দেবে নতুন জনবল - একুশ শতকের জন্য। গুগল ট্রেন্ড বলছে - মার্কেটে একটা বিশাল গ্যাপ তৈরি হয়েছে এই মহামারির কারণে। ডেটা বোঝা এবং ডেটা থেকে সিদ্ধান্ত নিতে পারা জনবল নিয়ে।

গত ২ বছর ধরে নিচের কোর্সগুলোকে ফুল স্কেলে অডিটিং করে যা বোঝা গেল, বিশাল (ঠিক ধরেছেন) মানে, বিশাল ইনভেস্টমেন্ট করেছে গুগল, মাইক্রোসফট এবং আইবিএম এর মতো কোম্পানিগুলো - এই 'নলেজ' গ্যাপ পূরণে। আমি তাদের কোর্সওয়ার্ক + ভেতরের ম্যাটেরিয়াল দেখে সত্যিকারভাবে অভিভূত। এলাহী কান্ড করেছে তারা! একটা জিনিস বুঝতে পারলাম - এই কোর্সগুলো করতে বিশেষ কোন প্রাতিষ্ঠানিক পড়াশোনার প্রয়োজন নেই শুরুতে। কারণ, আমাদের আশেপাশের দেশ ভারত, ফিলিপাইন, ইস্ট ইওরোপের দেশগুলোর ছেলেমেয়েদের মাথায় এমন কী আছে যেটা আমরা জানিনা? আমাদের সমস্যা একটাই - ভালো ডাটা কমিউনিটি নেই আমাদের। অনেকে জানতেও পারেন না, কতো মণিমুক্তা ছড়িয়ে আছে এই নেটে। ফলে, কেউ কেউ বিষন্ন হয়ে পড়ে থাকেন টিকটক, ফেসবুকে।
{: .notice}

| কোর্স | লিংক |
| :--- | :--- |
| গুগল ডাটা অ্যানালিটিক্স প্রফেশনাল সার্টিফিকেট | [Google Data Analytics Professional Certificate](https://www.coursera.org/professional-certificates/google-data-analytics)  |
| আইবিএম ডাটা অ্যানালিটিক্স সার্টিফিকেশন | [IBM Data Analyst Professional Certificate](https://www.coursera.org/professional-certificates/ibm-data-analyst) |
| মাইক্রোসফট সার্টিফাইড ডাটা অ্যানালিটিক্স অ্যাসোসিয়েট | [Microsoft Certified: Data Analyst Associate](https://docs.microsoft.com/en-us/learn/certifications/data-analyst-associate/) |

তো, আমার কাজ কী এখন? ওই কোর্সওয়ার্কগুলো এবং আমার অভিজ্ঞতা মিলিয়ে নন-প্রোগ্রামারদের জন্য বাংলায় একটা ডেটা অ্যানালিস্ট মেন্টরশীপ প্রোগ্রাম তৈরি করে ফেললাম। তবে, একটু বেশি ফোকাস দিলাম [গুগল ডাটা অ্যানালিটিক্স প্রফেশনাল সার্টিফিকেশন](https://www.coursera.org/professional-certificates/google-data-analytics)কে ঘিরে। গত ২ বছরে বুঝে গেলাম - একটা সত্যিকারের ডেটা-অ্যানালাইটিক্স কোর্স চালাতে সময় লাগবে ৬-৮ মাস, প্রতি সপ্তাহে ১৫-২০ ঘন্টা সময় দিলে। আমার অভিজ্ঞতা অন্ততঃ তাই বলে। বিশেষ করে, নন-প্রোগ্রামারদের কথা ভেবে। তবে সেটাকে কমিয়ে আনা যায় ৩ মাসে। যদি, ড্রাইভিং সিটে থাকি আমি। সেই ধারণার একটা ওয়েবিনার দেখতে পারেন এখানে।

<iframe width="560" height="315" src="//www.youtube.com/embed/UY-zgwR6K6A" frameborder="0"> </iframe>

> In a world deluged by irrelevant information, clarity is power. Today having power means knowing what to ignore.
>
> — Yuval Noah Harari

এই ইনফরমেশন ওভারলোড এর যুগে আজকের জীবনের বড় কাজ হচ্ছে - যেহেতু সব খাওয়া যাবে না, সেহেতু ‘প্রায়োরিটি’ সেট করে জীবন যতোটুকু ‘ব্যালান্স’ করা যায়। আর বাকিটা ফেলে দেব ফিল্টারে। 
এর পাশাপাশি, প্রয়োজনীয় স্কিলসেট না থাকলে আবার বাজারে "বাতিল" বলে গণ্য হবো। আজকের কিওয়ার্ড, মার্কেটে "রেলেভেন্ট" থাকা। তাহলে, কোনটা রাখবো আর কোনটা ফেলব এই টানাপোড়নের গল্প নিয়ে এই মেন্টরশীপ।

মনে রাখবেন, গুগল ডাটা অ্যানালিটিক্স সার্টিফিকেশন করা যায় একদম নিজে থেকে (কারো সাহায্য ছাড়া), তবে - আমার মেন্টরশীপ আপনাকে সাহায্য করবে গ্লোবাল পার্সপেক্টিভ (আরও অনেক কোর্স থেকে) এবং এই লাইনে আমার হাত ধরে (হ্যান্ডহোল্ডিং) ঢুকতে।
{: .notice-info} 

## আমার গল্প: গ্লোবাল সার্টিফিকেশন

আমার প্রথম গ্লোবাল সার্টিফিকেশন আসে ১৯৯৯ সালে। বাংলাদেশে গ্লোবাল সার্টিফিকেশন এক্সাম সেন্টারগুলো না আসাতে সিঙ্গাপুর/ভারতে গিয়ে পরীক্ষা দেয়া শুরু করলো কেউ কেউ। তক্কে তক্কে বসে রইলাম, কবে আসে বাংলাদেশে। বসে থাকিনি, বরং মক টেস্ট দিচ্ছিলাম নিজের মতো করে। একটু ফুরসত পেলেই প্লেব্যাক করতাম, নিজের মাথায়। ফাইনালি, সেটা এলো ১৯৯৯তে, ফুরুৎ করে পরীক্ষা দিলাম ৮টা! নিজের চাকরি থেকে টাকা বাঁচিয়ে। প্লাস, সব তো ডাউনলোডেড মাথায়!

লুকিং ব্যাক, গ্লোবাল সার্টিফিকেশন কেন নিয়েছিলাম আমি? চাকরির জন্য কী? না। বরং নিজেকে যাচাই করতে - গ্লোবাল স্কেলে কোথায় আছি - সেটা বুঝতে। সিম্পলি, একটা ভ্যালিডেশন। ওই গ্লোবাল সার্টিফিকেশন আমাকে যেই কনফিডেন্স দিয়েছিলো সেই ১৯৯৯ সালে - যা দিতে পারেনি অন্য কিছুই। বুঝলাম কিভাবে বিদেশের চাকরি পায়ে ঠেলে থাকতে হয় দেশে, একটা বড় 'কলিং' নিয়ে। বিদেশে একটা কিউবিকলে থাকার চেয়ে 'টাচিং পিপল'স লাইভ' কিভাবে একটা বড় কলিং হতে পারে সেটা বুঝে গেলাম একটা পর্যায়ে। সেই 'ইনসাইট' এবং কনফিডেন্স আমাকে নিয়ে গেছে জাতীয় পর্যায়ের ডাটা ড্রিভেন সব প্রতিষ্ঠানগুলোতে। আমাকে পেছনে তাকাতে হয়নি আর।

আমাদের নতুন প্রজন্মদের মধ্যে অনেকে সেই ভ্যালিডেশন চান নিজের কাছে। তবে, শুধুমাত্র চাকরির জন্য স্কিল শেখা, সেটা কখনো টিকেনি, আর টিকবেও  না কোনদিন। আমাদের বর্তমান চাকরির পাশাপাশি যে কাজটা ভালো লাগে সেটার জন্য স্কিল ডেভেলপমেন্ট অন্যায় কিছু নয়। স্কাই ইজ দ্যা লিমিট।

আমার কষ্ট অন্য জায়গায়। আমরা একটা ইউনিভার্সিটি ডিগ্রীর জন্য ৫-১০ লাখ টাকা (যারা প্লেসমেন্টের দ্বায়িত্ব নেন না) খরচ করলেও স্কিল ডেভেলপমেন্টে পয়সা খরচ করতে চাই না। ফলে, সেটা যায় আমাদের নিজেদের জীবনের উপর দিয়ে। ডিগ্রীর পরে চাকরির আসল যুদ্ধে নামলে নিজের স্কিল বাজারের সাথে অসামঞ্জস্য হওয়ায় হতাশ হয়ে পড়ি।

এর থেকে বের হওয়ার উপায় কি? কেমন হয় অজানা রাস্তায় একজন 'মেন্টর' পেলে?

## 'এক্সক্লুসিভ' মেন্টরশীপ" মানে কী?

পৃথিবীতে প্রতিটা মানুষ আলাদা। সবার চাহিদাকে আলাদা করে বুঝলে ডেলিভারি সহজ হয়। আমি আপনাকে আলাদাভাবে চিনে 'স্পেসিফিক্যালি' আপনার ধারণা বোঝার চেষ্টা করবো। সে হিসেবে পুরো ক্লাস গাইড করার চেষ্টা করবো। ডাটা অ্যানালিটিক্স শিখে গেলে আপনাদেরকে দেখিয়ে দেবো 'ডাটা সায়েন্টিস্ট' হবার ক্রসরোড। এটাই ফাইনাল ডেস্টিনেশন!

### ক্যাডেট কলেজের ফর্ম-মাস্টার

ক্লাস সেভেনে গিয়ে পড়লাম ক্যাডেট কলেজে। আমাদের ফর্মে (সেকশন) ২৫ জন। সঙ্গে একজন 'ডেডিকেটেড' ফর্ম-মাস্টার। যার কাজ হচ্ছে এই ২৫ জনের সবকিছু দেখভাল করা। উনি নিজে জ্যামিতির শিক্ষক হলেও রসায়ন অথবা জীববিজ্ঞানে কেন খারাপ করলাম তার কৈফিয়ত দিতে দিতে জীবন শেষ। এদিকে আমাদের এই ২৫ জনের দুষ্টুমির দায়ভার নিতে হতো কলেজের ম্যানেজমেন্টের সাথে। 'প্যারেন্টস-ডে'তে মা-বাবা আসতে না পারলে উনি প্রক্সি দিতেন। রোগশোকে, হাসপাতালে ভর্তি থাকলে ডিউটি মাস্টারের পাশাপাশি খোঁজে থাকতেন এই পিতৃতুল্য মানুষটা। কর্ম জীবনে অর্থাৎ মানুষ হয়ে যাবার পরও যাদের সাথে দেখা হলে যার চোখ ভরে থাকতো স্নেহ - উনি সেই ফর্ম-মাস্টার। একে 'মেন্টরশীপ' বলে 'ফর লাইফ'।

### মিলিটারি অ্যাকাডেমীর প্লাটুন কমান্ডার

৩ বছরের মিলিটারি একাডেমীর একেকজন ক্যাডেটের সবকিছু যার নখদর্পনে থাকে তিনি হচ্ছে ২০ জনের একটা প্লাটুনের - প্লাটুন কমান্ডার। একদম বেসামরিক ছাত্র থেকে একজন সামরিক অফিসার তৈরিতে উনার প্রতিটা মুহুর্তের 'কমিটেড ইনভলভমেন্ট' দেখার মতো। ভোরের মাইলটেস্ট (একটা নির্দিস্ট সময়ের মধ্যে ১, ২, ১০ মাইল পাড়ি দিতে পারা) থেকে রাতে ঘুমুতে যাবার আগে ডায়েরি লেখা 'এনস্যুর' করা - প্রতিটা ক্যাডেটকে 'লিডারশিপ ইনফিউজ' করে মানুষের মতো মানুষ বানানো এই মানুষটার কাজ। একেও 'মেন্টরশীপ' বলে 'ফর লাইফ'।

## গুগল ডাটা অ্যানালিটিক্স সার্টিফিকেশন: ব্যাকস্টোরি

৫+টা ডাটা সাইন্সের বই লিখতে লিখতে মনে হলো নন-প্রোগ্রামারদের ডাটা বোঝার সহজ উপায় কী? সেই হিসেবে ডাটা অ্যানালাইটিক্সের জন্য একটা এক্সক্লুসিভ বই, এর পাশাপাশি প্রায় একশ ভিডিও তৈরি করছিলাম ব্যাপারটিকে সহজ করে আনার জন্য। এই উন্মুক্ত অর্থাৎ ফ্রী জিনিসগুলো নিয়ে কাজ করতে গিয়ে মনে হয়েছে, বিশেষায়িত জিনিসপত্রের আবেদন হারায় যখন এটাকে ফ্রীমিয়াম মডেলে চালানো হয়। তখন থেকেই আমি অন্য চিন্তাভাবনা শুরু করি। 

আমি কোর্সেরার ব্যবহারকারী অনেক অনেকদিন থেকে। এক বছর আগে নিজের ডাটা অ্যানালাইটিক্সের বই লিখতে লিখতে গুগলের এলার্ট পেলাম এই কোর্সের। সেই পার্সপেক্টিভ থেকে আমি নন-প্রোগ্রামারদের জন্য চার মাসের একটি ডাটা এনালাইটিক্স মেন্টরশীপ প্রোগ্রাম ডিজাইন করি যেখানে গ্রাউন্ড-আপ থেকে একজন শিক্ষার্থী কিভাবে ডাটা থেকে ধারণা নিতে হয়, তা শিখতে পারবেন। কারণ, আমি চাই ডাটা সায়েন্স ঠিকমত বোঝার আগে বিশেষ করে এই বিশেষায়িত জায়গাটা কেন শুধুমাত্র পৃথিবীর কয়েক হাজার মানুষের মধ্যে সীমাবদ্ধ থাকবে, এবং সেই পাইপলাইনটিকে সহজ করার জন্য শুরুতে ডাটা এনালাইসিস অংশটি হাতেকলমে শুরু করেছিলাম।

আমি শেখাব নিজের মতো করে, তবে এর পাশাপাশি একটা গ্লোবাল সার্টিফিকেশন কারিকুলাম ঠিকমতো ব্যবহার করা যায় তাহলে একজন শিক্ষার্থী গ্লোবাল কারিকুলাম এর পাশাপাশি একটি আন্তর্জাতিক মানের সার্টিফিকেট পেতে পারে। এই সার্টিফিকেট নিয়ে এসে মার্কিন যুক্তরাষ্ট্রের কাজ পাবে কিনা, সেটাকে বিবেচনায় না এনে তারা আসলে গ্লোবাল লেভেলে নিজেদেরকে যাচাই করতে পারছে কিনা সেটাই মুখ্য উদ্দেশ্য।

## ৬-৮ মাসের জায়গায় ৩ মাস কেন?

সবাই ব্যস্ত। শিখতে হবে আপনার নিজেকে। নিজের আগ্রহ থেকে। আপনাকে একটা 'ক্রসরোডে' নিয়ে যাবার দ্বায়িত্ব আমার। যাতে ব্যাপারটা ধরতে পারেন নিজে নিজে। আগ্রহ তৈরি করে দেবো আমি। সেটার মেন্টরশীপ আসবে আমার কাছ থেকে। 

কারিকুলাম এবং রিসোর্সের জন্য চোখ রাখুন [এখানে](https://www.coursera.org/professional-certificates/google-data-analytics)।

আমার রিসার্চ বলে গুগল ডাটা অ্যানালিটিক্স সার্টিফিকেশন সাধারণত: ১৭৪ ঘন্টা সময় নেয় কমপ্লিট করতে। একদম নিচের ছবি দুটো দেখুন। এটা কমিয়ে আনা সম্ভব, তবে 'এইড এপ্লিকেশন' প্রসেস শুরু থেকে শেষ পর্যন্ত বাড়তি সময়ের কারণে ৩ মাসের নিচে আনা কষ্টকর।

এই সার্টিফিকেশনে ৮টি আলাদা আলাদা কোর্স (একটি ক্যাপস্টোন প্রজেক্ট সহ) একেকটা করতে (সার্টিফিকেশন পাওয়ার জন্য নয় - আসল শেখা) গড়ে প্রায় ২০ ঘন্টা লাগবে। পুরো সার্টিফিকেশনে গুগলের নিজেরই ২১ ঘন্টার ভিডিও আছে - যাকে একটা কোর্স হিসেবে দেখলে প্রতি কোর্স ধরে ১৭৫ মিনিটের ভিডিও দেখতে হবে (মাস্ট)। 

এই পুরো জিনিসটা আমাকে ডাউনলোড করাতে হবে আপনার ব্রেইনে ৩২ ঘন্টায়। আমি (প্র্যাকটিস এবং গ্রেডেড ক্যুইজ) পরীক্ষায় আপনাকে সাহায্য করব না। আমি পুরো সময়টা ধরে ধাক্কাধাক্কি করব, তবে, একটা সিরিয়াস 'কমিটমেন্ট' ছাড়া আপনাকে 'সার্টিফাই' কষ্টকর। সিরিয়াস লার্নার এবং 'ভবিষ্যৎ দেখার জন্য প্রস্তুত' হবার মানুষ চাই আমি। ডাটা নিয়ে ব্যাকগ্রাউন্ড না থাকলেও সমস্যা নেই, "অ্যাটিচুড" ঠিক থাকলে সব সম্ভব।

## ক্রিটিক্যাল থিঙ্কিং এবং আমাদের চিন্তাধারা

> The essence of the independent mind lies not in what it thinks, but in how it thinks.
>
> — Christopher Hitchens

ডেটা অ্যানালিস্ট হিসেবে যে কয়েকটা স্কিলসেট দরকার - তার মধ্যে (ক) কিছু অবজেক্টের মধ্যে রিলেশন, (খ) প্যাটার্ন বের করতে পারা, (গ) ডেটার মধ্যে থেকে প্রশ্ন খুঁজে বের করতে পারা। সত্যি বলতে, এই স্কিলগুলো আছে সব মানুষের। শিক্ষার ব্যাকগ্রাউন্ড নির্বিশেষে। আমার কাজ হবে সেটাকে 'ধার' অর্থাৎ ধারাল করে দেয়া, যাতে আপনি একজন অ্যানালিস্টের চোখ দিয়ে সমস্যাগুলো দেখতে পারেন। আমার লক্ষ্য একটাই, ৫০০ ডেটা অ্যানালিস্ট - এক বছরে।

## ইন্ডাস্ট্রি কেন শেখাচ্ছে ডেটা অ্যানালাইটিক্স?

আমরা চাই বা না চাই, আস্তে আস্তে সনাতন ডিগ্রীকে 'রিপ্লেস' করে ফেলবে ইন্ডাস্ট্রি স্কিলসেট। ট্রিলিয়ন ডলারের এডুকেশন ইন্ডাস্ট্রি ভার্সেস ইন্ডাস্ট্রি (যারা চাকরি দেয়) এর মধ্যে টানাপোড়েন শুরু হয়ে গেছে অনেক আগেই। ইন্ডাস্ট্রিকে যদি একজন ডিগ্রীধারীকে আলাদাভাবে ইন্টার্নশীপ করিয়ে সিস্টেমে ঢোকায়, তাহলে সে কেন নিজে এডুকেশনে ঢুকবে না? গুগল, আইবিএম কেন তৈরি করছে নিজেদের কারিকুলাম? ইনফোসিস কেন তৈরি করেছে নিজের একাডেমী?

আবার, গুগল/আইবিএম/ইনফোসিস যদি প্রোডাক্টই তৈরি করে, তাহলে সে কেন ১০ বছরের পুরানো কারিকুলাম পড়াবে? সে তো চাইবে, সামনে কী আসবে সেটার বেজলাইন ধরে কী পড়ালে তাকে সে সাহায্য করতে পারবে সামনের বছরে। ইন্ডাস্ট্রি তো তার কী দরকার - এই নলেজ ইকোনমিতে।

সেই পার্সপেক্টিভ থেকে গুগল কোর্সেরার সাথে মিলিয়ে একটা চমৎকার এন্ট্রি লেভেলের ডাটা অ্যানালাইটিক্স কোর্স এনেছে যা দিয়ে গুগল থেকে শুরু করে মার্কিন যুক্তরাষ্টের অনেকগুলো (১৫০+) কোম্পানিতে প্লেসমেন্ট নিয়ে কথা বলছে। আমার কথা জব প্লেসমেন্ট নয় - বরং এই কোর্সটা হচ্ছে যেকোন ডাটা সাইন্স রোডম্যাপের শুরুর ক্রসরোড। এই রাস্তায় উঠানোটা জরুরি। 

আমার দুটো সন্তানকে (৯ম এবং কলেজে পড়ছিলো) দেখিয়েছিলাম কিভাবে গুগল ডাটা অ্যানালাইটিক্স সার্টিফিকেশন শুরু করতে হয়। ফিনান্সিয়াল অ্যাসিস্ট্যান্স থেকে শুরু করে তাদের জার্নিটা আমি দেখেছি - অসাধারণ কনসেপ্ট। এটা ঠিক যে, গুগল এবং কোর্সেরা মিলে অসাধারণ কোর্স কনটেন্ট (হাজারো স্টাডি ম্যাটেরিয়াল) নিয়ে এসেছে - তবে, সেগুলো বেশ "কনসাইজ" এবং আমাদের এডুকেশন সিস্টেমের সাথে একটা বেজলাইন গ্যাপ থাকাতে, শুরুতে এই জিনিসটা বুঝতে হয়তোবা অনেককে কিছু কাঠ খড় পোড়াতে হবে। সেটার দ্বায়িত্ব নিচ্ছি আমি।
{: .notice-info}

আবারো বলছি, সমস্যা হচ্ছে এটা মোট ৮টা কোর্সের বিশাল আলাপ। ডাটাকে কিভাবে একদম শুরু থেকে বুঝতে হয়, হ্যান্ডেল করতে হয় এবং ডাটা থেকে 'লব্ধ জ্ঞান' নিয়ে সেটা কিভাবে ব্যবসায় ব্যবহার করা যায়, সেটা না দেখলে বোঝার উপায় নেই। গুগল এবং কোর্সেরা তাদের এতদিনের জ্ঞান দিয়ে তৈরি করেছে এই চমৎকার সার্টিফিকেশন। আমি মুগ্ধ।

#### আমি কি করতে চাই না 

১. আপনাদের পরীক্ষাতে (প্র্যাকটিস এবং গ্রেডেড ক্যুইজ) সরাসরি সাহায্য করবো না - তবে ক্লাসগুলোর ম্যাটেরিয়াল বাংলা/ইংরেজি মিলিয়ে বিশদভাবে পড়িয়ে পরীক্ষার জন্য তৈরি করে দেবো যাতে ভবিষ্যৎ ডাটা অ্যানালিস্ট ইন্টারভিউ ক্র্যাক করা যায় - ৩৬০ ডিগ্রী ভিউ। 

২. জব গ্যারান্টি নয়, কারণ এটা একটা গ্লোবাল সার্টিফিকেশন - আমার ইন্ডাস্ট্রি কানেকশন আমি এ মুহূর্তে ব্যবহার করতে চাচ্ছি না - বাকিটা সময় বলবে। 

৩. আপনার হয়ে সরাসরি ফিনান্সিয়াল এইডের অ্যাপ্লাই করবো না - বরং আপনাকে কয়েকটা টেম্পলেট দিয়ে শিখিয়ে দেবো কিভাবে অ্যাপ্লাই করতে হবে। টেমপ্লেট হুবহু কপি করে এইডের সময় নষ্ট হলে আমি মনে কষ্ট পাবো। তবে, টেম্পলেট ছাড়াও কিভাবে এইডের জন্য অ্যাপ্লাই করতে হয়, কয়েকটা লাইন ঘুরিয়ে - সেটা দেখালে বুঝে যাবেন আপনি। কপি পেস্ট করলে সমস্যা হবে, এপ্লিকেশন একবার রিজেক্ট হলে ব্যাচের অন্যান্য শিক্ষার্থীদের থেকে আপনি ৩০ দিন পিছিয়ে পড়বেন।

৪. এটা যেহেতু একেবারে নিজে থেকে করা যায় (অনলাইন মাধ্যমে), বিশেষ করে যারা খুব সেল্ফ ডিসিপ্লিনের মানুষ - তাদের আমার মেন্টরশীপের প্রয়োজন নেই। যারা ডাটা এবং ইংরেজি ভালো বোঝেন, তাদের এই সিরিজে আমাকে লাগবে না।
{: .notice-info}

#### আমি কি করবো (মেন্টর হিসেবে)

১. যারা এরমধ্যে কোর্সেরা থেকে স্কলারশিপ পেয়েছেন, অথবা কিনেছেন - তাদের জন্য নতুন করে ফিনান্সিয়াল এইডের জন্য এপ্লাই করার প্রয়োজন নেই। যারা একদম শুরু থেকে এই কোর্সে কাজ করতে চান, তাদেরকে আমি হাতে ধরে বুঝিয়ে দিব কিভাবে এইডের জন্য অ্যাপ্লিকেশন এবং আলাদা আলাদা করে প্রশ্নের বিষয়গুলো লিখতে হবে। এখানে কপি পেস্ট একদম বারণ। একবার রিজেক্ট হয়ে গেলে ৩০ দিন পিছিয়ে পড়বেন।

আবারো বলছি, সরাসরি টেমপ্লেট ব্যবহার করলে রিজেকশন হতে পারে বলে কোন ভাবেই কপি-পেষ্ট করা যাবে না। যারা কপি পেস্ট করবেন তাদের অ্যাপ্লিকেশন এর ব্যাপারে দায়িত্ব নেব না। একটা অ্যাপ্লিকেশন মিস হয়ে গেলে উনি পিছিয়ে পড়তে পারেন তবে তাকে অডিট মোডে শিখিয়ে দেব যাতে নতুন অ্যাপ্লিকেশনের পরে উনি ঠিকমত পরীক্ষা দিতে পারেন।

মনে করিয়ে দিতে চাই, গুগল ডাটা অ্যানালাইটিক্স সার্টিফিকেশন পাবার জন্য ০৮টা কোর্স একদম বাংলা/ইংরেজি/ধাক্কাধাক্কি (যার জন্য যেটা প্রযোজ্য) মোডে শেখানোর চেষ্টা করবো। যারা সেল্ফ ডিসিপ্লিনড নয়, তাদেরকে লাইনে আনার জন্য এই ব্যবস্থা। আর সেকারণে আপনাদেরকে নিয়ে আসবো 'স্ল্যাক' চ্যানেলে।

২. আপনার কাছ থেকে লিখিত কমিটমেন্ট ইমেইল নেব যাতে আপনি আমার সাথে ৩২ ঘন্টা লেগে থাকেন। আমি চাইবো না আপনি এই সার্টিফিকেশন মিস করেন। ৯৫টি সিটের মধ্যে ৫০টি গুগল ডাটা অ্যানালাইটিক্স সার্টিফিকেশন আনতে পারলে একটা চমৎকার ব্যাপার হবে। সার্টিফিকেট পাওয়া কিছুটা সোজা (অনেক কিছু না বুঝে, ডাম্প দিয়ে) হলেও আমি আপনাকে একদম শিখিয়ে ছাড়ব, কারণ আমরা ডাটা সাইন্সে যাবার রাস্তায় উঠার চেষ্টা করবো। 

৩. ৬ মাসের কোর্স ৩ মাসে বুঝিয়ে দেবো - একেকটা কোর্সের ফিনান্সিয়াল এইড এর জন্য ১৫ দিন অর্থাৎ ৩ মাসে ৫০টি সার্টিফিকেট আনা সম্ভব। 

আমার রিসার্চ বলে গুগল ডাটা অ্যানালিটিক্স সার্টিফিকেশন সাধারণত: ১৭৪ ঘন্টা সময় নেয় কমপ্লিট করতে। নিচের ছবি দুটো দেখুন। এটা কমিয়ে আনা সম্ভব, তবে 'এইড এপ্লিকেশন' প্রসেস শুরু থেকে শেষ পর্যন্ত বাড়তি সময়ের কারণে ৩ মাসের নিচে আনা কষ্টকর। তবে, কীওয়ার্ড, সার্টিফিকেশন ঠিক আছে, আমরা শিখবো।
{: .notice}

৪. এই সার্টিফিকেশনে ৮টি আলাদা আলাদা কোর্স (একটি ক্যাপস্টোন প্রজেক্ট সহ) একেকটা করতে (সার্টিফিকেশন পাওয়ার জন্য নয় - আসল শেখা) গড়ে প্রায় ২০ ঘন্টা লাগবে। পুরো সার্টিফিকেশনে গুগলের নিজেরই ২১ ঘন্টার ভিডিও আছে - যাকে একটা কোর্স হিসেবে দেখলে প্রতি কোর্স ধরে ১৭৫ মিনিটের ভিডিও দেখতে হবে (মাস্ট)। 

এই পুরো জিনিসটা আমাকে ডাউনলোড করাতে হবে আপনার ব্রেইনে ৩২ ঘন্টায়। আবারও বলছি, আমি (প্র্যাকটিস এবং গ্রেডেড ক্যুইজ) পরীক্ষায় আপনাকে সাহায্য করব না। আমি পুরো সময়টা ধরে ধাক্কাধাক্কি করব, তবে, একটা সিরিয়াস 'কমিটমেন্ট' ছাড়া আপনাকে 'সার্টিফাই' কষ্টকর। সিরিয়াস লার্নার এবং 'ভবিষ্যৎ দেখার জন্য প্রস্তুত' হবার মানুষ চাই আমি। ডাটা নিয়ে ব্যাকগ্রাউন্ড না থাকলেও সমস্যা নেই, "অ্যাটিচুড" ঠিক থাকলে সব সম্ভব। আমি সিরিয়াস লার্নার এবং কমিটমেন্ট চাই। আপনারা আমাকে সাহায্য করলে, মানে আগেভাগে শেষ করতে পারলে - (আগে বলা) মাইক্রোসফট, আইবিএম এবং গুগলের তিনটা সার্টিফিকেশন থেকে বেস্ট অপশনগুলো নিয়ে আলাপ করবো।

৫. 'গুগল ডাটা অ্যানালিটিক্স সার্টিফিকেশন' হয়ে গেলে আপনাদেরকে দেখিয়ে দেবো ডাটা সায়েন্টিস্ট হবার ক্রসরোড। এটাই ফাইনাল ডেস্টিনেশন! [রোডম্যাপ](https://aiwithr.github.io/ds_roadmap/) দেখুন এখানে।

কোর্সে এনরোল হবার আগে এই ছবিগুলো বোঝা *মাস্ট*। গুগল ডাটা সার্টিফাইড হলে বাড়তি সুবিধা হিসেবে গুগল থেকে গ্লোবাল কমিউনিটি, ইউএস মার্কেট ধারণা/এক্সেস এবং ১ বছরের "বিগ-ইন্টারভিউ" এর সাবস্ক্রিপশন আপনাকে নিয়ে যাবে অন্য লেভেলে।  
{: .notice-info}

## গুগল ডাটা অ্যানালিটিক্স সার্টিফিকেশন: সামারি

<figure>
	<a href="/images/google1.jpg"><img src="/images/google1.jpg"></a>
	<figcaption>গুগল ডাটা অ্যানালিটিক্স সার্টিফিকেশন: এক নজরে</figcaption>
</figure>

<figure>
	<a href="/images/google2.jpg"><img src="/images/google2.jpg"></a>
	<figcaption>গুগল ডাটা অ্যানালিটিক্স সার্টিফিকেশন: কোথায় কী আছে?</figcaption>
</figure>

## ৩ মাসের মেন্টরশীপের আউটলাইন/টাইমলাইন

কারিকুলাম এবং রিসোর্সের জন্য চোখ রাখুন [এখানে]() এবং [এখানে](https://www.coursera.org/professional-certificates/google-data-analytics)। ১০টা *মাস্ট* ক্লাস হবে প্রতি শুক্রবার সকাল ১০-১২টা। এর অর্থ হচ্ছে ১০ x ২ ঘন্টা = ২০ ঘন্টা। এই ২০ ঘন্টার রেকর্ডিং পাবেন পরের ক্লাসের আগে। এর সাথে, প্রতি সপ্তাহের শনিবারে রাত ৯টা থেকে ১০টা =১ ঘন্টা x ৪ সপ্তাহ x ৩ মাস = ১২ ঘন্টা হবে পড়া দেয়া নেয়ার পালা। বুটক্যাম্প স্টাইলে। ২০ + ১২ যোগ করলে আসে মোট ৩২ ঘন্টা।
{: .notice-info}

| কোর্স কনটেন্ট | ভেতরের আলোচনা |
| :--- | :--- |
| ফাউন্ডেশন: ডাটা, ডাটা, এভরিহোয়ের | আমরা কেন সিদ্ধান্ত নিতে ভয় পাই? কেন ডাটা প্রয়োজন? |
| ডেটা থেকে সিদ্ধান্ত নেবার ধারণা | অ্যানালাইটিক্যাল থিঙ্কিং, সেই কাজগুলোর কি ধরনের 'রোল' এবং স্কিলসেট দরকার? |
| আস্ক কোয়েস্চেন টু মেক ডাটা ড্রিভেন ডিসিশন | কেন প্রশ্ন করতে হয়? কিভাবে প্রশ্ন করতে হয়? |
| ডেটা ড্রিভেন 'সঠিক' সিদ্ধান্ত নিতে প্রশ্ন করতে পারা | প্রশ্ন এবং উত্তরের বিয়ে কোথায় হয়েছে? |
| লাইভ ডেমো - ডেটা কী কথা বলতে পারে? | টাইটানিক প্রজেক্ট: কে বেঁচে যাবেন শেষে? |
| প্রিপেয়ার ডাটা ফর এক্সপ্লোরেশন | ডাটার ভেতরে মানিক-মুক্তা কোথায়? |
| আমাদের জীবনে ডেটার ব্যবহার | ডেটা কিভাবে আমাদের প্রতিদিনের কাজে লাগছে? কিভাবে ভুল সিদ্ধান্ত থেকে বাঁচাচ্ছে? |
| প্রসেস ডাটা ফ্রম ডার্টি টু ক্লিন | ডাটার ইন্টিগ্রিটি কিভাবে আসবে? |
| ডেটার নিজস্ব লাইফ সাইকেল | লাইফ সাইকেল থেকে ডেটার ভেতরের অ্যানালাইসিস প্রসেস |
| ডেটা টুলবক্স | স্প্রেডশিট, ডেটা ভিজ্যুয়ালাইজেশন টুল, কোয়েরি ল্যাঙ্গুয়েজ এর ধারণা |
| অ্যানালাইজ ডাটা টু অ্যানসার কোয়েস্চেনস | ডাটার এগ্রিগেশন, বিজনেস কোয়েস্চেন কিভাবে সেটেল করবো? |
| বিজনেস প্রবলেম কী? | সমাধান কোথায়, কিভাবে বুঝতে হয়? ম্যাথ লাগে কী শুরুতে? |
| প্রজেক্ট টাইটানিক | কিভাবে একজন মানুষের বাঁচামরা অ্যানালাইসিস করা যায় ডেটা থেকে? |
| ডিসিশন ইন্টেলিজেন্স | মেশিন লার্নিং, পরিসংখ্যান এবং অ্যানালাইটিক্সের যোগসুত্র |
| শেয়ার ডাটা থ্রু দ্য আর্ট অফ ভিজ্যুয়ালাইজেশন | ডাটা কিভাবে আমাদের মাথাকে প্যাটার্ন দেথায়? |
|এক্সপ্লোরেটোরি ডেটা অ্যানালাইসিস | ডাটা নিজে থেকে কিভাবে কথা বলে? |
| কম্পেলিং ন্যারেটিভ এবং ডাটা স্টোরিটেলিং | ডেটা ভিজ্যুয়ালাইজেশন দিয়ে জ্ঞানকে ছড়িয়ে দেয়া |
| চোখে প্যাটার্ন দেখা | মানুষের মস্তিস্ক: আইরিস ডেটাসেট, কোন ফুলটা কোন প্রজাতির? | 
| ডেটা, আপনার পার্সোনালিটি  | সিদ্ধান্তে আসতে আপনার 'ইনার কল', কোনটা ভালো লাগে আপনার? |
| অজানা-অজানা কোয়াড্রান্ট | ডেটা অ্যানালাইটিক্সের তিন ডাইমেনশন |
| ডেটা একোসিস্টেম | ডেটাকে তৈরি, ম্যানেজ, স্টোর, অর্গানাইজ, অ্যানালাইজ এবং ডেটা শেয়ারিং |
| ডাটা অ্যানালাইসিস উইথ আর + পাইথন | ডাটা বুঝতে আর এর মজাদার গল্প, সঙ্গে চিমটি পাইথন |
| গুগল ডাটা এনালাইটিক্স ক্যাপস্টোন | কমপ্লিট আ কেস স্টাডি |
| কিছু কেস-স্টাডি, কিভাবে পোর্টফোলিও তৈরি করতে হয় | ডাটা অ্যানালাইটিক্স ইন্টারভিউ প্রশ্ন |

## প্রিরিকুইজিট: নুন্যতম ইউনিভার্সিটিতে ঢুকেছেন

এইচএসসি পাস করে 'অ্যাপ্লাই' করতে চাইলে সেটা উল্ল্যেখ করতে পারেন। আপনার সাথে কথা বলে যাচাই করে নেবো আপনি পারবেন কিনা।

##  কিছু ফ্রি ট্রেনিংয়ের কোর্স ম্যাটেরিয়াল

আপনি এই কোর্স করতে পারবেন কিনা, সেটা চেখে দেখতে পারেন নিচের দুটো লিংক থেকে। ভয় পাবার কিছু নেই, প্লেলিস্টের শুরু থেকে দেখলে সমস্যা হওয়ার কথা না।

* কিছু ফ্রী কোর্স কনটেন্ট আপলোড করা আছে ইউটিউবে। [দেখুন প্লে-লিস্ট](https://www.youtube.com/watch?v=K_XEnWAJO-U&list=PL5NPSn95n_L4Z5bpCOqHW_QU8nxgywGM2)। যারা ক্যাজুয়ালি দেখবেন, তারা প্লে-লিস্টের মধ্যের কিছু ভিডিও দেখতে পারেন। 

* ডাটা অ্যানালিটিক্স নিয়ে অনলাইন বই, [মর্তের মানুষের ডেটা অ্যানালাইটিক্স](https://aiwithr.github.io/analyst/) - লেখা চলছে এখনো।

### ১ম সপ্তাহ

| কোর্স কনটেন্ট | ভেতরের আলোচনা |
| :--- | :--- |
| ডেটা থেকে সিদ্ধান্ত নেবার ধারণা | অ্যানালাইটিক্যাল থিঙ্কিং, সেই কাজগুলোর কি ধরনের 'রোল' এবং স্কিলসেট দরকার? |
| ডেটার দুই চাকরি | ডেটা সাইন্টিস্ট এবং ডেটা এনালাইটিক্স এর মধ্যে পার্থক্য, ডেটা কিভাবে আমাদেরকে সিদ্ধান্ত নিতে সাহায্য করে? |
| ডেটার স্টোরি-টেলিং | কিভাবে ডেটা গল্প 'ডেভেলপ' করে সময়ের সাথে? গল্পগুলোর মধ্যে সংযোগস্থল কোথায়? |
| কোভিড-১৯ থেকে শেখা |কন্টাক্ট ট্রেসিং অ্যাপ, লক-ডাউনের ভবিষ্যদ্বাণী, কিভাবে মহামারি ছড়ায়? |
| লাইভ ডেমো - ডেটা কী কথা বলতে পারে? | টাইটানিক প্রজেক্ট: কে বেঁচে যাবেন শেষে? |
| ডেটা টুলবক্স | স্প্রেডশিট, ডেটা ভিজ্যুয়ালাইজেশন টুল, কোয়েরি ল্যাঙ্গুয়েজ এর ধারণা |
| প্রজেক্ট টাইটানিক | কিভাবে একজন মানুষের বাঁচামরা অ্যানালাইসিস করা যায় ডেটা থেকে? |

### ২য় সপ্তাহ

| কোর্স কনটেন্ট | ভেতরের আলোচনা |
| :--- | :--- |
| ‘বিজনেস কোশ্চেন’ | সারা জীবন ধরে অনেক ‘বিজনেস কোশ্চেন’ এর উত্তর খুঁজে বেড়ানো |
| প্রজেক্ট টাইটানিক এর ‘বিজনেস কোশ্চেন’  | কোন ডেটা ইনফ্লুয়েন্স করছে একজন যাত্রীর বেচেঁ যাবার ব্যাপারে |
| বিজনেস ইন্টেলিজেন্স | ব্যবসায় ডেটার ব্যবহার, সেখানে অপটিমাইজেশন কিভাবে আসবে? |
| মাইক্রোসফট এক্সেল | কেস তৈরি |
| ট্যাবলিউ | কেস তৈরি |
| পাওয়ার বিআই | কেস তৈরি |

## প্রাইসিং: ১২০০০ টাকা, ৫০% ছাড় ৬০০০/-

এই 'প্রাইসিং' নিয়ে দুই সপ্তাহ যুদ্ধ করেছি নিজের সাথে। একসময় ইন্ডাস্ট্রির বড় বড় এক্সপার্টদের সাথে আমি যখন নিজে যুদ্ধ করেছি প্রিমিয়াম কনটেন্ট ফ্রী হিসেবে দেওয়ার জন্য, তার প্রায় কয়েক বছর পরে উপলব্ধি হয়েছে যে, মানুষ ফ্রি কনটেন্ট পছন্দ করেন না। তার পেছনে সব চেয়ে বড় কারন হচ্ছে, সেটার কোনো কন্সিস্টেনসি নেই (কনটেন্ট তৈরিকারক নিজের সময় মাফিক করেন)। ফলে, সেই কনটেন্টের উপর কোনো জবাবদিহিতা থাকে না। একারনে এই নতুন রাস্তা। আমি ধারণা করছি, 'গুগল ডাটা অ্যানালিটিক্স সার্টিফিকেশন' হয়ে গেলে আপনাদেরকে দেখিয়ে দেবো ডাটা সায়েন্টিস্ট হবার ক্রসরোড। এটাই ফাইনাল ডেস্টিনেশন!

এই কোর্সের 'প্রাইসিং' কত হতে পারে সেটার ব্যাপারে সবার কাছে মতামত চেয়েছিলাম। এর পাশাপাশি আমার নিজের তিন মাসের ক্যালেন্ডার লক করার জন্য যুদ্ধ করতে হয়েছে। কারণ আমি যখন টাকা নেব, তখন আমাকে অবশ্যই ডেলিভার করতে হবে "রেইন সাইন"। বিশাল একটা স্ট্র্যাটেজি নিয়ে কাজ করতে হয়েছে যাতে ন্যূনতম ৫০টা সার্টিফিকেশন পাওয়া যায় এই তিন মাসে। ৫০% ডিসকাউন্ট রেখেছি উনাদের কথা মনে করে, যারা আমার সাথে আছেন অনেকদিন ধরে। তবে, এটা প্ল্যান করেছি ১ম ব্যাচের জন্য।

## আবেদন করার নিয়ম, আবেদনের লিংক

- [x] ১. "আপনি কেন এই ডেটা-অ্যানালাইটিক্স নিয়ে নন-প্রোগ্রামারদের জন্য 'এক্সক্লুসিভ' মেন্টরশীপ করতে চান?" প্রশ্নের উত্তর লিখে ফেলুন কয়েক লাইনে, নিচের ফর্মে। আমাকে কেন 'মেন্টর' হিসেবে দরকার সেটার কয়েকলাইনের গল্প দিতে পারেন আপনি।

- [x] ২. আপনার আবেদনের প্রেক্ষিতে, আমি আপনার সাথে কথা বলে নেব, বোঝার জন্য - যাতে আপনি এই তিন মাসের জার্নির প্রেসার সম্পর্কে অবগত থাকেন। আপনার এবং আমার এই কমিটমেন্ট কোন লেভেল পর্যন্ত যেতে পারে, সেটা মিলে গেলে আপনার কাছ থেকে টাকা নেবার প্রসেস শুরু করব। টাকা ফেরৎযোগ্য নয়।

- [x] ৩. ডাটা এনালাইসিস এর পাশাপাশি প্রচুর 'সফট স্কিল' নিয়ে আলাপ হবে এই জার্নিতে। 'লার্নিং হাউ টু লার্ন', স্কিল বাড়ানোর গল্পের পাশাপাশি আপনার সাহায্যে আমরা তৈরি করবো বিশাল ডাটা কম্যুনিটি।
 
- [x] ৪. আপনার সাথে প্রতিনিয়ত যোগাযোগ করার জন্য ব্যবহার করব 'স্ল্যাক' অ্যাপ্লিকেশন। সব ক্লাস হবে গুগল মিট এ। ক্লাস *অবশ্যই* অ্যাটেন্ড করতে হবে পিসিতে। 

(এই আবেদনের সময়সীমা ২০ ফেব্রুয়ারি ২০২২ পর্যন্ত, আপনার উত্তর এডিট করতে পারবেন এর মধ্যে)
{: .notice}

[আবেদন করুন এখানে](https://docs.google.com/forms/d/e/1FAIpQLSdgqs7XlHqH4hGO7CMHbKsVb0466r4wPaRZYdmjW_8g23p2Fg/viewform?usp=sf_link)

এই 'জার্নি'তে আমার সাথে থাকার জন্য ধন্যবাদ।